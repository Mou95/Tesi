% !TEX encoding = UTF-8
% !TEX TS-program = pdflatex
% !TEX root = ../tesi.tex

%**************************************************************
\chapter{Conclusioni}
\label{cap:conclusioni}

\section{Raggiungimento degli obiettivi}
Come descritto nella sezione \ref{obiettivi}, io e il mio tutor aziendale abbiamo stilato una serie di obiettivi da raggiungere nelle 300 ore di stage, divisi in obiettivi obbligatori e desiderabili. \\ 
Gli obiettivi obbligatori si concentravano sull'analisi di mercato dei principali strumenti per il \gls{NLP} e sullo sviluppo delle funzionalità del prodotto, integrandole nell'architettura già creata dall'azienda. Gli obiettivi desiderabili si focalizzavano invece nel testare in modo approfondito il risultato ottenuto, attraverso l'utilizzo dei \glspl{Chatbot} di Facebook Messenger in un ambiente locale. 
Al termine dello stage tutti gli obiettivi prefissati sono stati soddisfatti nei tempi previsti. Questo è stato possibile grazie alla buona pianificazione delle tempistiche necessarie allo svolgimento dei vari compiti, sia da parte dello stagista che da parte dell'azienda. La metodologia di sviluppo \emph{Agile} si è inoltre dimostrata molto efficace, permettendomi di rispondere in modo rapido ai cambiamenti proposti dall'azienda durante il mio lavoro. 
\section{Conoscenze acquisite}
Da un punto di vista formativo l'attività di stage è stata sicuramente molto positiva. Queste 300 ore mi hanno permesso di mettermi alla prova, dandomi un riscontro su quanto gli anni universitari mi hanno preparato, sia nell'ambito delle mie conoscenze, sia da quello umano, per affrontare il mondo del lavoro.


Lo stage ha sicuramente arricchito il mio bagaglio personale di competenze tecniche, dandomi una panoramica delle procedure e delle attività che giornalmente si svolgono all'interno di un'azienda. Questo mi ha inoltre permesso di rendermi conto quanto una buona collaborazione tra i membri di un team sia fondamentale nello sviluppo di un prodotto, di qualsiasi tipo si tratti.
Le competenze acquisite non riguardano solamente il campo informatico, grazie alle nuove tecnologie utilizzate, ma anche le mie capacità organizzative, fondamentali per il rispetto dei vincoli e delle scadenze imposte dall'azienda. Ho dovuto infatti pianificare in modo preciso il lavoro delle mie settimane, per garantire ad \azienda{} la portata a termine del mio progetto, senza dover impiegare un dipendente per adempire alle mie mancanze. 

\section{Valutazione retrospettiva}
Al termine del mio periodo di stage ho potuto fare delle valutazioni sul lavoro da me svolto. Per quanto riguarda il progetto a me assegnato sono rimasto soddisfatto per averlo realizzato nei tempi prestabiliti, rispettando scadenze e vincoli aziendali. Mi sarebbe piaciuto avere un'ulteriore settimana per verificare quanto il mio prodotto fosse pronto per la distribuzione al pubblico. Questo sarebbe stato molto importante anche per valutare e gestire le effettive domande che una persona comune scrive ad un \gls{Chatbot}, in modo da migliorare la percentuale di richieste soddisfatte dallo stesso. Purtroppo come già detto il numero limitato di ore non mi ha permesso di svolgere questo ulteriore passo nello sviluppo del mio prodotto, anche se con le indicazione che ho fornito all'azienda gli sviluppatori saranno in grado di farlo al mio posto.\\ \\
Il prodotto ottenuto può anche essere migliorato da \azienda{} introducendo nuove funzionalità per il cliente, anche in base ai feedback degli stessi. Ad esempio nel \gls{Chatbot} del meteo si potrebbe introdurre la possibilità di valutare la posizione dell'utente ad ogni domanda per fornire delle risposte più precise. L'azienda inoltre stava pensando alla creazione di altri \gls{Chatbot} molto simili per la piattaforma di Telegram, per incrementare il numero di utenti e rivolgersi principalmente ai giovani. In ogni caso questi strumenti hanno molti possibili miglioramenti considerando che sono tecnologie relativamente nuove.

\section{Valutazione personale}
Nel complesso ritengo la mia esperienza di stage molto positiva ed istruttiva. L'inserimento, se pur breve, in un contesto aziendale permette di far capire ad uno studente quanto siano differenti il mondo del lavoro e quello universitario, in modo da cogliere gli aspetti fondamentali che solamente esperienze di questo tipo ti possono dare.

Per quanto riguarda l'azienda che mi ha ospitato si è rivelata molto disponibile ed accogliente, mi ha guidato nei miei primi giorni di stage chiarendomi tutti i dubbi o le mie mancanze dal punto di vista tecnico. Il progetto che mi è stato proposto mi ha permesso di confrontarmi con nuove tecnologie, mettendo alla prova la mia capacità di apprendere nuovi concetti in breve tempo. Mi sono inoltre reso conto di quanto le mie esperienze universitarie, soprattutto per quanto riguarda i progetti individuali e di gruppo svolti, si sono dimostrate fondamentali per organizzare e gestire una quantità di lavoro che mai avevo dovuto affrontare.

Mi ritengo quindi molto soddisfatto dell'esperienza fatta, in un campo come l'informatica dove apprendere nuove nozioni e competenze resta un aspetto fondamentale per crescere e migliorare. 